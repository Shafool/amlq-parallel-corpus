

[0]

REQSICHIKUY

Kay llank'aykuna hoq huch'uy resichikuymi
tukuy imaymanamanta kaqkuna, ichaqa
imamaymana kamayuq ruwasqankuta, qay
t'aqaq sutinmi "KAY PACHAKUNAPI
KUSI SONQO PAQARIQKUNA", kay
llank'aykunapin qhawarichikun imayna
yachaqekunaq yachasqanku
reqsichikuynin, hinallataq qelqaynin,
rimaynin, ñawinchaynin, kay pusaqnintin
killapi yachayninku mast'arisqankumanta,
kay Qheswa Simi Hamut'ana Kuraq Suntur
Wasipi yachasqankuta. Llapan
teqsimuyuman misk'i simi Qheswa

rimayninchista ch'eqerichinapaq.

Kay kunan pachapi kay t'aqa "KAY
PACHAKUNAPI KUSI SONQO
PAQARIQKUNA", reqsichinku llapan
yachayninkuta huk ñeqenmanta pusaq
ñeqe kama. Kay ruwasqaykuqa
qhawarichikun imaynan noqayku qharipas
warmipas kay tawantinsuyo ukhupi
tiyaqkuna rimayku hinallataq atipayku kay

willkasqa simiykuta.

Yachaqekuna.

[1]

TARIPACHIKUY

Kay llank'ayniykutaqa ñaupaqtaqa Hanaq
Pacha Taytanchismanraq chayachiyku,
paymi kallpata yuyayta qowanku kay
ñayninkupi ñaupaqman purinaykupaq

hinamantaq hunt'achiyta atipanaykupaq.

Aylluykunaman yanapakuyninkumanta,
sasachayninkumanta kay llapan
llank'ayniykumanta sut'incharikunanpaq,
ichaqa llapan aylluyku iñiranku noqaykupi,
chaypaqmi allin chaninchaykunata,

kallpanchaykunata chaskirayku.

Qheswa simi hamut'ana kuraq suntur
wasipi hamaut'akunata, yachachiqkunata,
yupaychakuyku kay yachayninku
mast'ariwasqankumanta hinallataq
reqsichiwasqankumanta kay pusaqnintin
killakunapi yachayniykuta.

Hinallataq aswan alllnta yupaychayku
Hamaut'ayku Celia Ordoñez Sanchez, kay
tukuy killapi yanapawasqankumanta

llapayku ñaupaqman lloqsinaykupaq.

Llapayku Yachaqekuna.

[2]

QHESWA SIMI

Wawakunapi imaumana q'aqchasqakuna

Llapan kausaq erqekunata manan pipas

phiñakunmanchu nishutaqa nitaq
taytamamankupas maqankumanchu
chunka pusaqniyuq watayuq

kanankamaqa, nipi runapas ni taq

tiyaqmasinpas.

Q'aqchasqa erqekuna huch'uyninmanta
pacha wiñanku chayqa manan allin

kausaytachu wiñaypaqpas apankuman.

Willasqa q 'aqchasqakuna sinchi uñan
manta pacha manan allinchu yuyaynin
wiñananpaq, nillataq allinllachu atinman

yachayta hatun yachay wasikunapipas

Kay q aqchasqa erqekunaqa manan allin
kausayta tarinkuchu, aswanmi
sasachakuyman _ haykunku hinallataq
drogas nisqata tragunata soq onku chaymi
manan allin kausayman haykunku,
hinallataq wañuchikuyman ima haykunku,
chaymantapas manaraq allin taqyasqa
kashaspa wawakunatapas tarikunku,
hinallataq sulluchikuyta munanku,

chaypitaq tarikunku wañuyninkutawan ima.

[3]

Huch'uyninmanta pacha — maqasqa
erqekunaqa manan yachankuchu
taytamamanku yupaychata nitaq

kurkunkutapas munakunkuchu.

Kay erqekunaqa manan yachaytapas
hunt'ankuchu nitaq llank'aytapas

atinkuchu.

Kunan pachakunapi qaqchasqa erqekuna
qharipas warmipas, waynasipaskunapas
chay Peru suyunchispi sinchitaraqmi

rikukushan.

Sinchi sasachakuy kay Peru suyunchispi
manan allintachu willakuykunata
chaskinchis. Chaymi manan allintachu

qhawarikun chay erqekunaq q'aqchaynin.

[4]

Chinkasqa asnomanta

Hoq kutis qhatuq runa llaqtakunapi puriq
karan, imaymanakunata qhatunanpaq.

Hinaspas hoq p'unchay asnonta hoq

mallkipi watasqata saqesqa,
haukaypataman qhatuq rinanpaq.
Sukhayamuqtintaq asnoqa

kacharparikusqa chaymantataq turupi

qhospaykusqa yanaman tukunankama.

Chaysi qhatuq runaqa qhatunanmanta
ripuspa mana asnonta tarisqachu
chaymantataq masqhaq risqa, ichaqa mana
tarisqachu, hinas llapa llaqta k'ijllukunanta

puriykamusqa manapunis tarisqachu.

Runaqa hoq asnota rikusqa ichaqa yanas
kasqa, hinaspas nisqa -Chay asnoqa
manan noqaqchu- nispa, maskhaq
purimullantaq llapan llaqtata kinsa
p'unchay, tapukuspa sichus pipas rikunman

karan manapuni tarisqachu.

Asnoqa sara chajrata dañukuq
haykupusqa. Chajrayuqkunaqa “asnota
hap'irusqanku chaymantataq
llaqaq kamachiqkunaman aparqanku

hinallataqsi hoq kanchapi wisq'apusqaku.

[5]

Llaqtaq kamachiqkunataq niranku — sichus
mana asnoyuq rikhurimunqachu chayqa

kay asnota qhatusunchis, nispa.

Kinsa killaña asnoqa kanchapi wisq'aska
karan.

Runaqa qatipasqa maskhaspa manataq
tarisqachu. Chaymantataq llakisqa

kutipusqa wasinman.

Wasinman chayaspataq warminman nisqa:
- Asnonchista chinkarichini. Manan kanchu.
¿maytacha chinkarun? nispa. Ichaqa chay
llaqtapi hoq yana asnota qhatushanku,
nispa. Warmintaq niran: -¿Maypitaq
asnonchista tarisun? Asnonchisqa yuraq

werallan karan, nispa.

Runaqa kikillanpin hamut'aran: qolqeta
mañakusaq wasimasiymanta.

Chay hamut'asqanta sutinta ruwasqa.
Kinsa waranqa solesta wasimasinmanta,

warmimanta pakallapi manukusqa.

Chaysi llaqtaman kutisqaq llaqta
kamachiqkunaq wasinman risqa.
Hinaspataq niran: -Chay kanchapi asnota
rantiyta munani nispa. Manan tarinichu
asnoyta, asnoyqa yuraq rit'i karan. Ichaqa
hina kachun. Hina yana kaqtinpas kay
asnota atiymanmi apakuyta nispa.

Chanin kachun! Llaqta kamachikqa nisqa
iqelqata apamuy! rantiyta munaspaqa,

chaysi runaqa raphi rantiq risqa.

[6]

Chaypitaq qelqasqaku _ imaynatas
qhatukusqanta asnoq yana lliphinta ima
qelqasqaku. Chaymantataq runaman

seq'enta qelqachisqaku, paytaq qosqa

Kinsa waranqa solesta yupaykuspa.
Hinaspataq runaqa kusisqa wasinman
kutipusqa, kunanqa kay asno noqaqmi

nispa , kayqa wirallaña asnoy hina.

Warmin rikuspataq sinchita kusikusqa
qosantaq niran: kay asnoqa werallaña
asnonchis hinapunin kashan chay
apamusqan tuta sinchitapuni parayusqa

llapa tutantin.

lllarimuqtintaq asnoqa paqarirusqa allin
maqchisqa hinallataq allin yuraqman

tukurapusqa.

Runaqa tutallamanta sayariruqtin, asnoqa
yuraqllataña kashasqa hinaspataq niran: -
noqaqma kay asnoqa kasqa, nispa.
mancharisqaraq tarikusqa asnonta

khawaspa.

Chaymi imatapas rantikunapaqka allinta
qhawaspa rantina, paqtataq kanpallata

chinkachisqaykita rantishawaq.

[7]

Auawaska Soq'ou

Ayawaska soq'oyqa willkakunaq
soq'oyninmi kay pachakunapi askha anti
amazonicoq t'aqankuna hinallataq llapan
hapikamayuqkunaq yachaynin llapan Suyo

sudamerica nisqapi

Kay Ayawaska soq'oyqa mast'arikunmi
Panama suyomanta Bolivia suyo kama
hinallataq Perú, Ecuador, Colombia, Brasil
suyokunakama, hinallataq kay

k'itikunapipas kunan pacha kashan.

Ayawaskaqata ruwanku iskay mich'usqa
qorakunawan, chaytan amazonasmanta
apamunku, hinallataq arwi arwi ayawaska
utaq yage, iskaynin qorakunatan
t'inpuchinku askha pacha hinataq horqona

qhatqe ujyanata.

Iskay chaqrusqa yurakuna ujyaqkunata

yuyayninta hoq niraqman tukuchin, chaymi

[8]

tawa utaq pusaq pacha nak'arinman mana

yuyayniyoq.

Pikunan ayawaska soq'oqkunapaqqa,
hanpita hinallan soq'onanku, nuna
sasachakuyninman hanpikunankupaq.

Kay ayawasqa soq'onaykipaqqa mana
sapallaykipichu soq'onayki, aswanmi hoq

yachaqwanmi mana chayqa hampiqwan.

Kay ayawasqa patapi soq onapaqqa

Hoq askha qomer sach'akunawan
tarikuna, hinallataq runakunaqa ñaupaq
p'unchaykunapi, añawikunallatan
q'omerkunatawan — mikhunanku, nitaq

aychata nitaq tragota ujyanankuchu.

Ayawaskata soq'okunan  k'uychichay
p'unchaypi, kay huñunakuyninku
ruwakunan sukha pachapi, ichaqa tuta
chayamuqtinqa qallarikun Aallillanmanta

ayawaskata soq'oyta.

Sapanka runapin sapanka t'iqray tarikun,
manan hoqllachu t'ikrayninku khawarikun

[9]

wakin chayanku kinsa chunka tuypi

wankintaq hoq pacha hunt'ata.

Chay pachaman chayamuqtinkuqa chay
hapikamayuq yapamanta soq'ochinallantaq

kay ayawasqata.

Manan kurkunchistaqa k'urkichanachu allin
hanpiwanachispaq. Sichus tusuyta
munanki chayqa tusuy, waqayta munanki
chayqa waqay, sichus takiyta munanki

chayqa takiy.

Ñaupaqtaqa qhawariychininkus hoqniraq

sapanqa runapaqmi hoqniraq.

Ayawaska yupaychaykuyqa intichay
p'unchaypi tukukun. Runakuna kallarinkun
riqch'ariyta isqon pacha tutamanta. Kurkun,
nunanwan chhallayan. Chaymanta llapan
runakunawan rimarinku ñaupaq tutapi

imaynas mosqhokuranku chayta.

KUNAWA: Runakuna kurku utaq nuna
onqosqapaq ayawaskata soq'onanku,
qhali, kurku, nuna kananpaq manan

soq'onachu pujllanapaq utaq kusikunapaq.

[10]

Michimantawan-huk'uchamantawan

Huk tutas huch'uy yana michi huk'uchata
q'otuyta munasqa. Chaypi michiqa
qhaynata nisqa: Huch'uy huk'ucha ancha
k'acha kanki hamuy kaypi pukllakusunchis
nispa waqhasqa.

Chaymanta huch'uy huk'uchaqa

Mamanman willakuq risqa.

Chaypitaq mamanta khaynata nisqa:
Mamay yana michiwanmi  pukllamuyta
munani. Chaysi mamanqa nin: ama
rinkichu, chay yana michiqa

mikhurusunkiman.

Yapamantas yana michiqa q'otuyta munan
t'antata werayuqta qosqayki nispa

qhawachisqa.

Chayta rikuspa huch'uy huk'uchaqa
mamanta nin: -pukllaq riymanchu yana

michiwan?

[11]

Yapamanta michiqa q'otuytapuni munasqa:
hamuy huk'ucha qosqayki t'antata, misk'ita,
ayqemuy mamaykimanta, noqata
uyawanayki.

Chayta uyarispas huk'uchaqa ayqesqa
wasinmanta, mamanqa uyarisqa

waqasqanta.

Chaysi mamanqa uyarisqa huk'ucha
qaparisqanta, chaysi mamanqa mana ima
ruwaytapas atisqachu. Maman
lloqsiramuqtinsi, ña huk'uchataqa michiqa

mikhurapusqaña.

[12]

Qosqo llaqta wathiua

Wathiya (qheswa simipiqa kurpay manka
nikun) aymara simipiqa waja nispan
riqsikun.

Kay wathiyaqa ruwakun aymuray killamanta

anta situwa killakama, papa allay ukhupi.

Kaymi ñaupa yachay puna suyunchispi,
pachamanka kikinmi. Kunankamapas
mikhukun Perú, Bolivia, Argentina, Chile

ima chay suyukunapi.

¿Imaynatan wathiya paqariran?

Hoq pachamanta qasqa cronista Francisco
de Avila qallariran wathiya nisqa, waranqa
soqta pachaj watapiraq paqarimurqan anti

Warochiri Lima k'itipi.

[13]

Haykuqninkuna

Sapanqa llaqtakunapin hoq niraqta
ruwakun, hinan Qosqo llaqtapiqa churanku

papata, oqata, hawastapas.

¿Imaynatan Qosqopi wathiyata

ruwakun?

HOQ RUWAY: Hoq Toq'ota ruwakun
chaymantataq k'urpakunawan perqakun
tullpata. Chayta ruwaspataq kanakun kinsa
chunka tuykunapi, k'aspikunawan utaq
sach'akunawanpas. Tullpaq ukhunpi

ruphachina puka sansa kanankama.

ISKAY RUWAY: tullpaq punkunta
wesq'akun hatun k'urpakunawan,
chaymantataqmi tullpaq patanta t'oqona
hinan papa, habasta, oqata churana.

Chaymantataq thuñichikun llapan tullpata
chaypa qhepanmantaq allpawan pakakun
llapan mijuykunata. Hinaman suyana iskay
chunka utaq kinsa chunka tuyninta

wayk'ukunankama.

[14]

KINSA RUWAY: chaymanta hasp'iyta
qallarisunchis pikuwan, palawan mana

mijuykunata q'allaspalla.

Wathiyataqa mijukunan qoñishaqta,
uchukutayuqta, masarayuqta ima. Manan
chuwapichu nitaq kuchunawan, huch'uy
wisllawan, aswanqa makillawanmi

mikhuna.

[15]

Mullaca, llaulli U uawar ch'onka

Purun wayq'okunapi, hoq ñanpa kinrayninpi
kinsa yurakuna kuska winañarqanku:

Mullak'a, Llawlli, Yawar Ch'onqa ima.

Kinsantinku seqachinakusqaku
mayqenninku kinsantinkumanta aswan allin
kasqankumanta hinaspapas pin unuq
sispanpi kananpaq, unuqa hatun sach'aq

sikinpin qochachasqa karan.

sapankanku nisqaku, pin aswan allin
kinsantinshicmanta runakunaq qhali

kausayninkupaq.

Mullak'aqa, nut'u raphinkunayuq ñawpaqta
rimarisqa: Noqaqa sinchi allinmi kani ima
wiksa nanaytapas hapinaypaq, wiksa
q'ewiyta hinallataq wiksa punkiytapas,
chaymi runakuna noqata maskhawanpuni.
Yawar Ch'onqa, mullk'aq nisqanta

uyarispan ñawpaqman churakuspa nisqa:

[16]

Noqa hinaqa, manan kanchu ipipas!
Sapallaymi kani runakunaq k'irinkunata

rawraq nanayninkunata thanichini.

-Khunpaykuna, pisillatan rimana, Llawlli
nisqa, chay pachapis kiskayuq
raphinkunata allichasharan -manan
mayqenpas noqa hinaqa ch'oqo ch'oqota

chaymanta chhullitapas hanpinchu.

Chhaynata sapankanku allin kayninkuta
qhawarichispa seqachinakusqaku.
Chayllamansi hoq erqe sinchi ch'oqowan
chayamusqa, llaullta qhawarisqa, kulli
tikankunata horqosqa hinaspa matipi

ujyananpaq apasqa.

Chaywansi Llawlliqa atipaq hina tukusqa,
ichaqa chay qhepallamansi, hoq qoya
osqhayllata purimushasqa, chaysi unu
qochaq patanpi suskhakusqa, hatarispataq

[17]

wistuyta — qallarisqa; — muyuriqninta
qhawarispa Yawar Ch'onqaq raphinkunata
rikurusqa niran -kay qoran allinta
k'iriykunata ch'onkawanqa.

Mullak'aqa yaqan atipasqa hinañan kasqa
hinamansi, inti haykuqtaña hoq kuraq
wiraqocha sinchi wiksa nanaywan wiksanta
hap'iyukuspa hamusharan,  mullak'aq

raphinkunata pallasqa wiksa nanayninpaq.

P'unchay tukukuyninpitaq, kinsantin
qorakuna allin kayninkuta yachasqaku,
chaypi khawaranku allin ruwayninkuta

ichaqa mana seqachinakunankupaqchu.

[18]

Mallkita wiñachisun qhepa
hamuqkunapaq

Ñaupaq Sachakunaq yanapakuynin
wiñanku q'ala allpakunapi, mirachin
samayninchista, chaymantapas allchanmi
soqta tonelada nisqa millay q'osñikunata,
wayratapas pichan, allpakunatapas allchan,
mana allpa qhatakuna suchunampaq,
chaymantapas unukunata rihurichimun

pujyukunaman chaymanampaq.

Wawanchiskunata munakuspaqa, allin
allpakunatan saquenanchis, paykunaq
llank'anakupaq, amaya q'ala allpatachu

nitaq thuñisqa millay allpakunatachu.

SACH'AKUNAQ KANAYNIN

Chay kanayqa llapan q'omer q'achu
mantunta wañuchin chaypitaq chinkapun
sach'akuna, uywakuna ima.

Imanaqtinmi mana kanananchischu?

[19]

Cambio climatico nisqa hark' anapaq, mana
uywanchiskuna, nitaq q'omer q'achukuna
chinkananpaq, wawanchiskuna allin

kausanankupaq, mana ñak'arispa.

Yuyaychay

Sach'akunatan wiñachina qhepa
wawanchiskunapaq hamut'aspa,
ichhukunata kananki chayqa qanpas
kanakushawaq wawaykikunatapas

kanashawaq hina.

llapanchismi sach'akunata winchinanchis
hinaspapas qhawarinanchis llapa

pachamamanchista tukuy sonqoychiswan.

Mana qhellichaspa,  allint allchana
qhellikunata, sek'akunata (plastico nisqata)
wasinchismanta kallarispa, llapa
llaqtanchispi tukuspa, akhnata
qhawarichisum wanwanchiskunatapas allin

kausanankupaq.

[20]

Morau Pukaramanta

Moray Pukaraqa tarikun Urupanpa wamanipi
Maras sayapi, tawa chunka iskayniyuq yupay
kilometro nisqapi Qosqo llaqtamanta pacha

ch'usaspa.

Kay Moray, Pukaraman chayanapaq Qosqo
llaqtamanta ch'usankun hatun ñanninta
Chinchero Sayanta Urupanpa wamaniman,
ichaqa manaraq Urupanpa wamaniman
chayashaspa tarikun hoq t'aqa ñan Maras
llaqtaman, chayninta purispa chayakun

Moray Pukaraman.

Moray Pukaraq sutinqa paqarinmansi karan
hoq qheswa simimanta, sara huñuy
pachamanta Aymora nisqa, hinallataq

Aymuray killaq sutinwan.

Hoq rimaypiqa papa chuñuwanpas
reqsikullantaq kay Moraya sutiwan chay

simikunamantas kay Moray suti paqarisqa

karan.

[21]

Kikin Moray Pukaraman chayaspaqa.
qhawarikun tawa t'aqhapi hatun muyukuna,
sapanka muyukuna chunka iskayniyuq
patapatayuq rumimanta ruwasqa, hatun
muyumanta qallarispa ukhuman haykun
jhuchuy muyupi tukuspa, wichaymanta

urayman, siwiman hina riqchakuq.

Moray pukarapi ñaupaq Inkakuna askha
rurukunata llank'asqaku, chaymi papa, lizas,
oqa, año, sara, wiñasqa, hinallataq cebada,
trigo, quinua, kiwicha, chay rurukunata
sapanka patapatapi wiñachiranku.

Kay Moray Pukarataqa ruwasqaku allinta
chakra tarpunankupaq, mikhuykunata

llank'anankupaq.

[22]

Inkakunaqa allin chaninchasqa
yachayniyuqmi karanku, imaymana kamayuq
ima, k'ililkachakuna, unu k'llikuna ima
paykunaqa allinta yacharanku allpa
llank'aymanta, — qharpaymanta, pachata
ñawincharanku killata, ch'askata ima,
yachayta munaspa sichus allin wata

kananpaq utaq mana allin wata kananpaq.

Chaymantapas ruwasqaku kikin Moray
Pukarapi qollqakunata, chaypin huñuranku
askha mijuykunata muchuy watakunapaq
hinallataq pisi pisi para watakunapaq mana

mijuykuna pisirparinanpaq.

[23]

Ch'usaq munaqkunapaq

Ch'usaqkuna apananku

documentunkunata(DNI, pasaporte niska)

sut'inchakunankupaq.

Mañakunanku llaqta kamachiqkunanmanta

chay huñinakunata (permisos).

Qhawananku imanynan pacha qashan chay

llaqtakunaman ch'usay munasqankupi.

Maskharinanku huq wasita
qorpachakunankupaq manaraq

ch'usashaspa.

Ch'usaspaqa apakunayki qolqeta
chaymanta chikan p'istunatawan, unuta ima,

makillaylipi, ama sinchi llasatachu.

Yuyaychay sapa p'unchay maykunata riyta
munanki chay ch'usasqayki llaqtapi mana

kuti t'iqra purinaykipaq.

Qolqeta waqaychakunkipuni sapaqta.

Qhawariy allin p'achasqa runakunata,
hinallataq allin sonqoyuqta hina, paykunaqa
yachanku imaynatan, maykunatan riyta,
hinallataq reqsinku allinta sapa kutin

ch'usayninkupi.

[24]

Mosoq hunt'a rimaykunata yachaynayki

allinta paykunawan rimanakunaykipaq.

Tapurikuy llaqtayuq runakunata,

maykunatan reqsiyta munanki chayta.

Allinta qhawanayki carropi chusayta

munaspaqa ama suwachikunaykipaq.

Kay pachakunapi llaqtakunaqa mañakunku

vakuna hampiyuq kanaykita chayanaykipaq.

Soqoy askha unuta, mana ch'akiymanta

wañunaykipaq.

[25]

Tutachallamanta puriqkuna

Lima llaqtapi askha runakuna tiyanku,

kay llaqtaqa mana hayk'aqpas puñunkuchu.

Tutachallamanta ch'usaqkuna osqhaylla

purinku Lima kijlllukunapi,
imapi ch'usayta maskhaspa. Hoqkuna rinku
Tayta — Mamanku watukuq, wakintaq

llaqtanku raymiman, hoqkunataq khatuq
rinku.

Chaymanta, tutachallamanta
purinku hatun wasikunapi khatuq
llank'aqkuna paykunaqa askha kanku,

kaypi askha khatuq wasikuna tarikun.

Lima llaqtapiqa hatun kaspa kanmi askha
sinchikuna, paykuna llaqtata qhawanku,

kay sinchikunaqa llapan p'unchaykuna

_ 2 2 2 7  — 7 ——

[26]

purinku llaqtapi imatapas ` qhawarispa,
runakunata yanaparispa ima
sasachakuninpi ch'ikikunamanta ayqerispa,
kay sinchikunaqa

llank'ananku.

askhan

Kay llaqtapi, askha suwaqkuna tarikun
manan pitapas manchakunkuchu, llapan

k'ijlllupin purinkun imatapas suaspa.

Limapi panpa warmikuna purinku

p'unchaypi tutapi llat'akuspa,
chinlaykachaspa, qharikunawan
warkuykachaspa, paykunaqa

machachinku chaypitaq qolqenkuta

qechunku.

Kay llaqtapi, tarikullaqkutaq nina thasnoq
runakuna puka p'achayoq osqhayllapa
purinku nina thasnunankupaq, paykunaqa
allin sonqonwan rinku phawaylla
runakunata yanapaspa, wasi
ruphayuqtin t“hasnuspa, onqoqkunata,
k'iisqakunata hanpi wasiman aparispa,

atipasqakunata yanaparispa.

_ 7 2  — —— —  ——

[27]

Manan tukuyta atiymanchu kay qelqayta,
mana hoq runakunamanta rimayuqtiyqa,
chay runakuna purinku llaqtapi llaki llakiylla,
mana aylluyuq, wakchakuna, paykunaqa
imatapas mijunku, maypipas puñunku

llakiymi kausayninku.

[28]

Ankawan suwaq 'arakunawan

Hoq llaqtapis runakuna huñunakuranku

umalliqkuna akllanankupaq, tukuy
runakuna chay akllayman haykusqaku.
imaynatan chay ruwayta wakichinkuman,
chaypaqmi akllarqanku ankakunata,

suwaq'arakunatawan.

Ñaupaq t'aqaqa cheqaqwan, sutinwan
llank'aranku llaqtaq allin kausayninpi allinta
sut'inchaspa, qhepakaq t'aqa llank 'asqaku
llullakuspa, llaqtata q otuspa,
paykunallapaq llank'ayta munaspa mana

llaqtapaqchu allin kayninta qhawariranku.

Sinchi sasachakuy karan chay llaqtapi,
lapanku yanapanaykuspa llank'aranku.
lapanku qoranku atisqankuta, ña
tukukapushaqtinña ankakunaqa
llank'aranku kallpawan, paykunapaq
manan karanchu qolqepas, chay
suwaq arakunataq huñunakuranku
imaymanata ruwaspa manan anka umalleq
haykunanpaq. Paykunallan munaranku
imaymanamanta hap'ipayukuspaku,

paykunallamantan wayrasimi wasikunapas

rimaranku.

[29]

Akllana p'unchay | chayamuqtintaq.
suwaq arakunaqa paykunapaqpuni
llaqtantin ajllanankupaq iniranku kay
llank'ayninku qhawarichisqankumanta.
ichaqa mana yupaycharankuchu llaqtapi
llank'ayninkuta. Manan hawan uran
llaqtakunamanq'a chayasqakupaschu,
chaypitaq ankaqa upallalla llank'amusqa
atispa mana atispa, parapi, ruphayta,
mikhuspa, mana mikhuspa, chay
orqomanta hoq orqoman phalaspa,
llaqtantinman imakunatas ruwanqa umalleq
kaspa llapan llaqtapas hoq niraq

kausayninku kananpaq.

Kunantaq yachakun ankaq llallisqanta,
suwaq arakunataq _wakaykunku hawa
llaqtakunata mana chayasqankumanta,
chay ankaq tiyasqan patakunapipas askhan

kawsakunku anka hina.

Chaymi mana pisipanachu, llank'ayta
munanki chayqa allinta llankay
kallpawanpuni mana sayk urispa

llunp'aywan chaninta rimarispa.

[30]

Chonta sach'amanta ninaq nunan

Willakunku, Perú suyuq yunkankunapi nuna
umalliqqa, Hoq munay warmis munaycha
kasqa llapan yurakunawan, uywakunawan,
runakunawan ima sumaqta kausaranku:
hinaspa ninaq munakuynin unay pachaña
munay yunkata munakusqa. Chaysi sinchi
phiñasqa kasqa mana payta
qhawapayasqamanta, aswanmi munay
yunkapi ch'isiyasqa runakunata allinta

qhawaspa tiyaran.

Ninaq nunanqa nisqa wajcha kayniypi tukuy
imaymana atiqmi kani, ichaqa tukuy
sonqoywan munasqay warmi manan
qhawariwanchu pay munan
runamasinkunata ichaqa imatapas

ruwasaqcha noqata qhawawananpaq.

Ninaq nunanmi, tukuy atiyninta
qhawarichispa mallkikuna kanayuspa hoq
qarqusqa runakunawan manan allin

kausayninkumanta yanapachikusqa.

[31]

Yunkaqa sinchi llakisqa ` I qhawarisqa
imaynan kay munay kausayninta nina
ruphayusqa.

Hoq punchay sinchi phiñasqa chay mana
yuyayukuq runakunapaq, chay nuna hoq
allin huchachakuyta qonanpaq

yuyaymanasqa.

Manan hayk'aqpas atiyniykunata
orqoranichu huchachanaypaqqa, ichaqa
qhawarichiwanki manan qespisqallachu
puriwaq, sonqoyki cheqniwan hunt'asqa
kashan, kunanmi wisq'asqa wiñaypaq
kanki, ichaqa lloqsiytay atinkin kausay

qonaykipaq allin ruwanaykipaq.

Kay millay runakuna nina runaq
yachachisqan rinku llapan llaqtakunata
q'otuspa ichaqa paykunapas lapan

sach'akunata kananankupaq.

Paymi nin allpata wiñachinapaq
sachakunata q omer yurakunata

kanananchis llank'aspa ñak'arinankupaq

[32]

imaynata hoq chikan pachallapi nina
allpata tukuyta picharapun.

Chaymansi, askha yunka k'itikunapi nina
rawraykuna rikukusqa, sach'akuna
kanayukusqa, uywakunataq wañusqaku

allpataq cheqaq wajchaman tukupusqa.

Chaymanta pachan chonta sach'aman
tukuchipusqa chay runakunataqa, mana
hayk'aq qonqanankupaq, hinaspapas
manan allin ruwaqkunaqa
huchachakusqapunin kanqa, chaymanta
chontaq rurunkunata runakunaq uman hina
kananpaq kamachisqa, kay rurukunata
runakuna pallaqtinmi yuyarinanku allinta

yunkata qhawarinankupaq.

[33]

Apu Mama Simona

Apu mama Simonaqa Qhorqa sayapi Poroy
sayapi ima tarikun, Mama Simona Orqoqa,
Qhorqa saya ukhupi tarikun, chaypitaq
laymikuna muyuyusqan: Huayllay,

Rumaray, Totora ima.

Mama Simona Apu qhatan pachanpin
Qhorqa llaqta tarikun, chaymanta pacha

ñaupaq anti llaqtakunan paqariranku.

Teqseqocha phirukunapi, rikukun ñaupaq
Qhorqa runaq llinphinkuna hinallataq
k'ilikachakunaq ruwaynin, Fk'allpikuna,

raqch ikuna ima killquemantan.

Hinallataq t'oqokuna tarikun apuq sonqon
haykunapaq kusipanpa Ayllupi, hinallataq
tarikun patapatakuna Machu Qorimarkapi

Wanoq Qorimarka Ayllupi ima.

[34]

Hinallataq aq inkakunaq Qhapaq Ñan
purinanku Qhorqaq sayanta chaupinta

chinpan qontisuyuman.

Apu: Lengua qheswa Simi Taqe niwanchis
apuq nunan, orqo patakunapi, rit'i orqopi

ima kausan.

Qosqo llaqtanchispa Apunkunanka kanku:
Apu Salqantay, Apu Pachatusan, Apu
Ausanqhati, Apu Wanak'auri, Apu Senqa,

Apu Mama Simona ima.

Llapan apukuna qharikaman kanku, ichaqa
hoq Apu warmi kan. Sitinmi Apu Mama
Simona, qelqakamayuq Angel Avendaño
Farfan nin: iskay rimaykunan kan, icha

sut'in mayqellanpas kanman

Huk rimay nin: Huk warmi kasqa hatun

chajrayuq Simona sutiyoq.

Hoq rimay nin: huk layqa warmi kasqa
Simona sutiyoq paysi karan mana allin

ruwaq chaypitaq wasichakuran.

[35]

Apu Mama Simonaman chayanapaq Qosqo
llaqtamanta ch'usakun grifo- Puquin
Santiago sayamanta chaymanta lloqsinku
carrokuna qhorqaman chaypi ch'usakun
kinsa chunka tuy pachalla Quishuarcancha

laymikama.

Qheswakanchaman chayaspataq purikun
iskay kilometro nisqata chaymanta
qhawarikamun Qosqo llaqtata, rikukuntaq
orqopi rit'ikunata, qochakunata, ayllukunata

ima, imaymana rikuytaq ancha munaycha.

Sapa watan huk p'unchay qhapaq situwa
killapi hatun saminchay apakun,
qiswarkancha laymimanta pacha purikun
ashkha watukukuqna Apu Mama Simona
kama kaypitaqmi saminchakun Mama

Pachaman hoq haywakuywan.

Kay haywarikuyta kanakun q'awakunawan,
ñawin aqhawan, vinuwan ch'aqchuyuspa.
chayman riq runakunataq mañakunku allin
wata llank'aykuna, mijunakuna kananpaq,

ayllunkunanpas ñawpaqman purinanpaq.